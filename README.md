***Обмен на знания (Knowledge Barter)***

1. **ТЕМА**: Knowledge Barter
2. **АВТОРИ:** 

Радин Николаев Тихолов

Мартин Мариов Христов

![](https://res.cloudinary.com/dubpxleer/image/upload/v1676310267/Aspose.Words.040351bb-09d5-42b1-b526-a18715c247f7.001_i04ujj.png)

3. **РЕЗЮМЕ:**
   1. **Цели:** Предназначението на изготвения продукт е да покаже, че знанието е свободно, но за да получиш достъп до него трябва да положиш усилие. Платформа предоставя лесно и качествено разпространение на знания. Чрез приложението се стремим да улесним възможността потребителите да обменят уроци и курсове, създадени от тях. Потребността от софтуера е също толкова голяма, колкото нуждата от развитие на личността. 

Пълноценното използване на приложението започва със създаване на потребителски профил, който дава възможност за създаване и достъпване на съдържание. Ако потребителят успешно реализира урок или курс, получава KBPoints, с които може да закупи други обучения. KBPoints е основната валута на платформата. Съществуващи подобни решения с нашия бизнес модел до момента не са ни известни.

4. **Основни етапи в реализацията на проекта:**
   1. Зараждане на идеята
   2. Идентификация на потребностите и определяне на целите
   3. Взимане на решение за архитектурен  дизайн
   4. Проектиране на изпълнението на задачата и разпределение на ролите
   5. Синхронна реализация на отделните компоненти на софтуера 
   6. Създаване на автоматизирани тестове за бизнес логиката на приложението
   7. Пускане на приложението в реална среда
5. **Логическо и функционално описание на решението:**

Приложението използва **RESTful** уеб архитектура за комуникация между различните си модули. Модулите, от които е изградено са клиентско приложение, базирано на **React**, сървърно приложение изградено чрез екосистемата на **.NET**, комуникиращо с **MSSQL** база от данни, и външни доставчици на уеб услуги като Cloudinary, DropBox, SendGrid и други. Функциите на модулите са:

1. Клиентското приложение служи за визуализация и за лесно боравене с функционалностите на продукта. 
2. Сървърното Web API приложение е изградено чрез ASP.NET Framework и технологии като: Entity Framework Core,  AutoMapper, ML.Net, XUnit, Moq. В него е отделена бизнес логиката, която е разпределена в отделни услуги.
3. Базата от данни използва MSSQL, следствие от нуждата за релационна връзка между моделите.
4. Външните уеб услуги предоставят лесен подход за допълване на нуждата от функционалности.

![](https://res.cloudinary.com/dubpxleer/image/upload/v1676310268/Aspose.Words.040351bb-09d5-42b1-b526-a18715c247f7.002_mkmv1n.png)

6. **Реализация:**

Технологичните средства за реализиране на приложението, които използвахме са Visual Studio Enterprise, Visual Studio Code, Microsoft SQL Server Management Studio и GitHub Desktop. Избрали сме ги, защото позволяват удобно писане на код и разработка, имат богат инструментариум, подходящ за такъв тип проект. 

7. **Стартиране, използване и поддръжка:**

Стартирането на приложението е изключително лесно, то се изразява в отварянето на хипервръзка (https://knowledge-barter.web.app). Целта ни е лесен достъп дори от най-малките потребители. Използването на платформата се изразява в създаването и достъпването на съдържание. Поддръжката на подобно приложение, ще зависи изцяло от потребителската активност и нужди. Тя ще се осъществява чрез оптимизиране, рефакториране и подобряване на софтуера.

8. **Заключение:**

Основният резултат от разработката е създаване на платформа за лесно и качествено разпространение на знания. Възможностите за развитие и усъвършенстване на приложението са разрастването на екипа, превод и популяризирането.

![](https://res.cloudinary.com/dubpxleer/image/upload/v1676310268/Aspose.Words.040351bb-09d5-42b1-b526-a18715c247f7.003_rx9wmo.png)

